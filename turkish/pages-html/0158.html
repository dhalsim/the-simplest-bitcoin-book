<!doctype html>
<html lang="tr">
  <head>
    <meta charset="UTF-8" />
    <link rel="stylesheet" href="../../avenir-next/stylesheet.css" />
    <link rel="stylesheet" href="../styles.css" />
  </head>
  <body class="font-an">
    <div class="page aic" data-page="150" id="page-150" data-page-number="158">
      <div class="content white-paper">
        <div class="header jcc"></div>

        <div class="p aic">
          <span class="line inline no-wrap fs-22">
            <b>Bitcoin: Eşler Arası Elektronik Bir Ödeme Sistemi</b>
          </span>

          <span class="line inline m-t-20">Satoshi Nakamoto</span>
          <span class="line inline">satoshin@gmx.com</span>
          <span class="line inline">www.bitcoin.org</span>

          <span class="line inline m-t-20">
            Translated in Turkish from bitcoin.org/bitcoin.pdf by Efe Cini
          </span>
          <span class="line inline">
            (
            <a href="https://www.linkedin.com/in/efecini/">
              https://www.linkedin.com/in/efecini/
            </a>
            )
          </span>
        </div>

        <div class="p t-a-j m-t-20 m-l-20 m-r-20">
          <span class="line inline">
            <b>Özet.</b>
            Tamamen eşler arası çalışan bir elektronik ödeme sistemi, çevrimiçi
            ödemelerin bir finans kurumundan geçmeden, doğrudan bir taraftan
            diğerine gönderilmesine olanak sağlamaktadır. Dijital imzalar
            çözümün bir parçasıdır ancak çift harcamayı önlemek için yine de
            üçüncü bir tarafa güvenmek lazım ise, asıl fayda kaybolmuş demektir.
            Çift harcama problemine eşler arası ağ kullanarak bir çözüm
            önermekteyiz. Ağ, işlemleri süregelen özet tabanlı bir iş kanıtı
            zincirine ekleyerek zaman damgasıyla işaretlemekte ve iş kanıtı
            tekrarlanmadan değiştirilemeyen bir kayıt oluşturmaktadır. En uzun
            zincir, sadece şahit olunan olayların sırasının kanıtı olarak hizmet
            etmemekte, ayrıca kendisinin en büyük işlemci gücüne sahip havuzdan
            geldiğinin de kanıtı olmaktadır. İşlemci gücünün çoğunluğu, ağa
            saldırmak için işbirliği yapmayan düğümler tarafından kontrol
            edildiği sürece, en uzun zinciri oluşturacak ve saldırganları geride
            bırakacaktır. Ağın kendisi minimal bir yapıya gereksinim
            duymaktadır. Mesajlar elden gelenin en iyisi temeline göre
            yayınlanmakta ve düğümler istedikleri zaman ağdan ayrılıp, ağ
            dışında kaldıkları süre içerisinde olanların kanıtı olarak en uzun
            iş kanıtı zincirini kabul etmek şartıyla ağa tekrar
            katılabilmektedirler.
          </span>
        </div>

        <div class="p t-a-j m-t-20">
          <span class="line inline b">1. Giriş</span>

          <span class="line inline m-t-10">
            İnternet'te ticaret neredeyse tamamen elektronik ödemeleri işleyerek
            güvenilen bir üçüncü taraf olarak hizmet veren finansal kurumlara
            bağımlı hale gelmiştir. Sistem çoğu işlem için yeteri kadar iyi
            çalışıyor olsa da, güvene dayalı bir model olmanın doğasında var
            olan zaaflardan hala muzdariptir. Finansal kurumlar anlaşmazlık
            durumlarında arabuluculuktan kaçınamadıkları için geri döndürülemez
            işlemler aslında mümkün değildir. Arabuluculuk maliyeti işlem
            maliyetlerini yükseltmekte, mümkün olan minimum işlem büyüklüğünü
            sınırlamakta, sıradan küçük işlemleri engellemekte, dahası geri
            döndürülemez hizmetler için geri döndürülemez ödeme yapma imkanı
            olmaması masrafları arttırmaktadır. İşlemin geri döndürülme ihtimali
            ile birlikte güven ihtiyacı artmaktadır. Satıcılar normalde ihtiyaç
            duymadıkları ekstra bilgiyi müşteriden isterken dikkatli olmalıdır
            çünkü bu müşterileri rahatsız edecektir. Belli bir orandaki
            dolandırıcılık kaçınılmaz olarak kabul edilir. Bu maliyetler ve
            ödeme belirsizlikleri yüzyüze alışverişte fiziksel para birimi
            kullanımıyla giderilebilir ancak bir iletişim kanalı üzerinden,
            güvenilir bir taraf olmaksızın ödeme yapılabilen bir mekanizma
            bulunmamaktadır.
          </span>

          <span class="line inline indent">
            Asıl gereken, güven yerine kriptografik kanıta dayalı, iki istekli
            tarafın, üçüncü bir güvenilir tarafa gerek duymadan doğrudan
            birbiriyle işlem yapabilmelerini mümkün kılan bir elektronik ödeme
            sistemidir. Geri döndürülmesi hesaba dayalı olarak mümkün olmayan
            işlemler satıcıları dolandırıcılığa karşı koruyacak ve alıcıları
            koruyacak rutin emanetçi mekanizmalar kolayca uygulanabilecektir. Bu
            makalede, eşler arası dağıtık bir zaman damgası sunucusu ile
            işlemlerin kronolojik sırasının hesaba dayalı kanıtını oluşturarak,
            çift harcama problemine bir çözüm önermekteyiz. Sistem, dürüst
            düğümler işbirliği halindeki herhangi bir saldırgan düğüm
          </span>
        </div>

        <div class="p aic m-t-20 w100">
          <span class="line inline b">1</span>
        </div>

        <div class="footer"></div>
      </div>

      <div class="page-number">150</div>
    </div>
  </body>
</html>
