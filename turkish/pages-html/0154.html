<!doctype html>
<html lang="tr">
  <head>
    <meta charset="UTF-8" />
    <link rel="stylesheet" href="../../avenir-next/stylesheet.css" />
    <link rel="stylesheet" href="../styles.css" />
  </head>
  <body class="font-an">
    <div class="page aic" data-page="146" id="page-146">
      <div class="content">
        <div class="header jcc"></div>

        <div class="p t-a-j gap15 m-t-30 w90">
          <div class="p">
            <span class="line inline">
              Bu yüzden,
              <b>
                açık bir toplumda mahremiyet, anonim işlem sistemlerine gerek
                duyar. Şimdiye kadar (ç.n.: Bu yazının aslı 9 Mart 1993’te
                yazılmıştır), öncelikli olarak bu görevi nakit para
                üstlenmiştir. Anonim işlem sistemi, gizli bir işlem sistemi
                değildir. Anonim bir sistem, bireylere, kendi kimliklerini
                yalnızca ve yalnızca kendi istekleri zamanda açığa çıkarma
                gücünü verir; mahremiyetin özü budur.
              </b>
            </span>
          </div>

          <div class="p">
            <span class="line inline">
              Açık bir toplumda mahremiyet için kriptografi de gereklidir. Eğer
              bir şey söylemişsem, onun yalnızca istediğim kişiler tarafından
              duyulmasını isterim. Eğer konuşmamın içeriği bütün dünyaya açıksa,
              mahremiyetim yoktur. Şifrelemek, mahremiyete olan isteği gösterir;
              ve zayıf kriptografi ile şifrelemek, mahremiyeti çok fazla
              istemediğiniz anlamına gelir. Dahası,
              <b>
                varsayılan anonimlik ise, birinin kimliğini ifşa etmek,
                kriptografik imza gerektirir.
              </b>
              Hükümetlerin, şirketlerin ya da büyük, kim olduğu belirsiz
              oluşumların, kendi cömertliklerinden ötürü bize mahremiyet
              sağlamasını bekleyemeyiz.
            </span>
          </div>

          <div class="p">
            <span class="line inline">
              Bizim hakkımızda konuşmak onların yararınadır ve bunu yapmalarını
              beklemeliyiz. Konuşmalarını engellemeye çalışmak, bilginin
              gerçekliğine karşı savaşmaktır. Bilgi özgür olmayı yalnızca
              istemiyor, özlüyor. Bilgi var olan depolama alanını doldurmak için
              genişler. Bilgi, Söylenti’nin daha genç, daha güçlü kuzenidir;
              bilgi çok hızlı yayılır, daha fazla gözü vardır, daha fazla bilir
              ve Söylenti’den daha az anlar.
            </span>
          </div>

          <div class="p">
            <span class="line inline">
              <b>Eğer mahremiyet bekliyorsak, mahremiyetimizi savunmalıyız.</b>
              Bir araya gelmeli ve anonim işlemlerin yapılabileceği sistemler
              yaratmalıyız. İnsanlar fısıltıları, karanlık, zarfları, kapalı
              kapıları, gizli el sıkışmaları, ve ulakları kullanarak,
              mahremiyetlerini yüzyıllardır savunuyorlar. Geçmişin teknolojileri
              güçlü mahremiyete izin vermiyordu, ancak elektronik teknolojiler
              veriyor.
            </span>
          </div>

          <div class="p">
            <span class="line inline">
              <b>
                Biz Şifrepunklar, kendimizi anonim sistemler oluşturmaya adamış
                bulunuyoruz. Mahremiyetimizi, kriptografi ile,
              </b>
              anonim e-posta iletme sistemleri ile, dijital imzalar ile, ve
              elektronik para ile koruyoruz.
            </span>
          </div>
        </div>

        <div class="footer"></div>
      </div>

      <div class="page-number">146</div>
    </div>
  </body>
</html>
